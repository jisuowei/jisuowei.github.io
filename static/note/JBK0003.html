<div style="margin: 0px auto; padding: 5px; font-size: 12pt;" ><h2 style="font-size: 18pt; text-align: right;" >三国演义</h2><h5 style="font-size: 12pt; text-align: right; color: gray;" >（明）罗贯中</h5><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-04 22:25:44</div><div><span>苍天已死，黄天当立；岁在甲子，天下大吉。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2014-09-27 00:08:08</div><div><span>那人不甚好读书；性宽和，寡言语，喜怒不形于色；素有大志，专好结交天下豪杰；生得身长七尺五寸，两耳垂肩，双手过膝，目能自顾其耳，面如冠玉，唇若涂脂；中山靖王刘胜之后，汉景帝阁下玄孙，姓刘，名备，字玄德。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-03 23:06:57</div><div><span>身长八尺，豹头环眼，燕颔虎须，声若巨雷，势如奔马。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-03 23:07:05</div><div><span>身长九尺，髯长二尺；面如重枣，唇若涂脂；丹凤眼，卧蚕眉；相貌堂堂，威风凛凛。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-03 23:08:28</div><div><span>念刘备、关羽、张飞，虽然异姓，既结为兄弟，则同心协力，救困扶危；上报国家，下安黎庶；不求同年同月同日生，只愿同年同月同日死。皇天后土，实鉴此心。背义忘恩，天人共戮！</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2014-09-27 00:18:50</div><div><span>操有叔父，见操游荡无度，尝怒之，言于曹嵩。嵩责操。操忽心生一计：见叔父来，诈倒于地，作中风之状。叔父惊告嵩，嵩急视之，操故无恙。嵩曰：“叔言汝中风，今已愈乎？”操曰：“儿自来无此病。因失爱于叔父，故见罔耳。”嵩信其言。后叔父但言操过，嵩并不听。因此，操得恣意放荡。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-13 23:35:30</div><div><span>汝南许劭，有知人之名。操往见之，问曰：“我何如人？”劭不答。又问，劭曰：“子治世之能臣，乱世之奸雄也。”操闻言大喜。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-04 22:33:10</div><div><span>玄德曰：“昔高祖之得天下，盖为能招降纳顺；公何拒韩忠耶？”俊曰：“彼一时，此一时也。昔秦、项之际，天下大乱，民无定主，故招降赏附，以劝来耳。今海内一统，惟黄巾造反，若容其降，无以劝善。使贼得利恣意劫掠；失利便投降。此长寇之志，非良策也。”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-04 22:33:14</div><div><span>今四面围如铁桶，贼乞降不得，必然死战。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-04 22:46:00</div><div><span>帝曰：“封谞作乱，其事不明。十常侍中，岂无一、二忠臣？”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-04 23:00:48</div><div><span>主簿陈琳曰：“不可！俗云：‘掩目而捕燕雀’，是自欺也。微物尚不可欺以得志，况国家大事乎？今将军仗皇威，掌兵要，龙骧虎步，高下在心。若欲诛宦官，如鼓洪炉燎毛发耳。但当速发雷霆，行权立断，则天人顺之。却反外檄大臣，临犯京阙，英雄聚会，各怀一心，所谓倒持干戈，授人以柄，功必不成，反生乱矣。”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-06 14:27:55</div><div><span>扬汤止沸，不如去薪；溃痈虽痛，胜于养毒。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2014-09-28 00:02:27</div><div><span>汝言我等甚浊，其清者是谁？</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-06 14:40:43</div><div><span>陈留王勒马向前，叱曰：“来者何人？”卓曰：“西凉刺史董卓也。”陈留王曰：“汝来保驾耶？汝来劫驾耶？”卓应曰：“特来保驾。”陈留王曰：“既来保驾，天子在此，何不下马？”卓大惊，慌忙下马，拜于道左。陈留王以言抚慰董卓，自初至终，并无失语。卓暗奇之，已怀废立之意。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-06 14:42:13</div><div><span>时李儒见丁原背后一人，生得器宇轩昂，威风凛凛，手执方天画戟，怒目而视。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-13 23:37:15</div><div><span>李儒劝卓擢用名流，以收人望，因荐蔡邕之才。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2014-09-29 00:45:52</div><div><span>宁教我负天下人，休教天下人负我。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2014-10-01 06:21:34</div><div><span>俺大臣尚自谦让，量一县令手下小卒，安敢在此耀武扬威！</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2014-10-01 06:33:35</div><div><span>见吕布出阵：头戴三叉束发紫金冠，体挂西川红锦百花袍，身披兽面吞头连环铠，腰系勒甲玲珑狮蛮带；弓箭随身，手持画戟，坐下嘶风赤兔马，果然是“人中吕布，马中赤兔！”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-07 23:09:08</div><div><span>此传国玺也。此玉是昔日卞和于荆山之下，见凤凰栖于石上，载而进之楚文王。解之，果得玉。秦二十六年，令良工琢为玺，李斯篆此八字于其上。二十八年，始皇巡狩至洞庭湖，风浪大作，舟将覆，急投玉玺于湖而止。至三十六年，始皇巡狩至华阴有人持玺遮道，与从者曰：‘持此还祖龙。’言讫不见，此玺复归于秦。明年，始皇崩。后来子婴将玉玺献与汉高祖。后至王莽篡逆，孝元皇太后将玺打王寻、苏献，崩其一角，以金镶之。光武得此宝于宜阳，传位至今。近闻十常侍作乱，劫少帝出北邙，回宫失此宝。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-08 12:05:39</div><div><span>且说袁绍屯兵河内，缺少粮草。冀州牧韩馥，遣人送粮以资军用。谋士逢纪说绍曰：“大丈夫纵横天下，何待人送粮为食！冀州乃钱粮广盛之地，将军何不取之？”绍曰：“未有良策。”纪曰：“可暗使人驰书与公孙瓒，令进兵取冀州，约以夹攻，瓒必兴兵。韩馥无谋之辈，必请将军领州事。就中取事，唾手可得。”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-08 20:18:56</div><div><span>乃颍川颍阴人，姓荀，名彧，字文若，荀绲之子也；旧事袁绍，今弃绍投操；操与语大悦，曰：“此吾之子房也！”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-08 22:13:06</div><div><span>座上客常满，樽中酒不空：吾之愿也。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-08 22:19:38</div><div><span>自古皆有死，人无信不立。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-09 08:38:55</div><div><span>操在鄄城，知陶谦已死，刘玄德领徐州牧，大怒曰：“我仇未报，汝不费半箭之功，坐得徐州！吾必先杀刘备，后戮谦尸，以雪先君之怨！”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-09 08:39:30</div><div><span>昔高祖保关中，光武据河内，皆深根固本以制天下，进足以胜敌，退足以坚守，故虽有困，终济大业。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-10 22:10:08</div><div><span>荀彧进曰：“昔晋文公纳周襄王，而诸侯服从；汉高祖为义帝发丧，而天下归心。今天子蒙尘，将军诚因此时首倡义兵，奉天子以从众望，不世之略也。若不早图，人将先我而为之矣。”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2014-10-09 09:21:52</div><div><span>曹操抚许褚之背曰：“子真吾之樊哙也！”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-10 22:12:33</div><div><span>操暗想曰：“今东都大荒，官僚军民皆有饥色，此人何得独肥？”因问之曰：“公尊颜充腴，以何调理而至此？”对曰：“某无他法，只食淡三十年矣。”操乃颔之；又问曰：“君居何职？”对曰：“某举孝廉。原为袁绍、张杨从事。今闻天子还都，特来朝觐，官封正议郎。济阴定陶人，姓董，名昭，字公仁。”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2014-10-09 09:33:07</div><div><span>荀彧曰：“将军勇则勇矣，不知用谋。今许都新定，未可造次用兵。彧有一计，名曰‘二虎竞食’之计。今刘备虽领徐州，未得诏命。明公可奏请诏命实授备为徐州牧，因密与一书，教杀吕布。事成则备无猛士为辅，亦渐可图；事不成，则吕布必杀备矣：此乃‘二虎竞食’之计也。”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2014-10-09 09:36:03</div><div><span>曰：“又有一计，名曰‘驱虎吞狼’之计。”操曰：“其计如何？”彧曰：“可暗令人往袁术处通问，报说刘备上密表，要略南郡。术闻之，必怒而攻备；公乃明诏刘备讨袁术。两边相并，吕布必生异心：此‘驱虎吞狼’之计也。”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-10 22:32:17</div><div><span>玄德叹曰：“得何足喜，失何足忧！”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-10 22:36:04</div><div><span>玄德曰：“屈身守分，以待天时，不可与命争也。”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-10 22:51:26</div><div><span>一霎时挟死一将，喝死一将。自此，人皆呼孙策为“小霸王”。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2014-10-10 00:33:24</div><div><span>但闻孙郎兵至，皆丧胆而走。及策军到，并不许一人掳掠，鸡犬不惊，人民皆悦，赍牛酒到寨劳军。策以金帛答之，欢声遍野。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2014-10-10 00:48:06</div><div><span>弓开如秋月行天，箭去似流星落地。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-12 22:36:53</div><div><span>布保韩暹为沂都牧、杨奉为琅琊牧，商议欲留二人在徐州。陈珪曰：“不可。韩、杨二人据山东，不出一年，则山东城郭皆属将军也。”布然之，遂送二将暂于沂都、琅琊二处屯扎，以候恩命。陈登私问父曰：“何不留二人在徐州，为杀吕布之根？”珪曰：“倘二人协助吕布，是反为虎添爪牙也。”登乃服父之高见。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-12 22:42:38</div><div><span>管粮官任峻部下仓官王垕入禀操曰：“兵多粮少，当如之何？”操曰：“可将小斛散之，权且救一时之急。”垕曰：“兵士倘怨，如何？”操曰：“吾自有策。”垕依命，以小斛分散。操暗使人各寨探听，无不嗟怨，皆言丞相欺众。操乃密召王垕入曰：“吾欲问汝借一物，以压众心，汝必勿吝。”垕曰：“丞相欲用何物？”操曰：“欲借汝头以示众耳。”垕大惊曰：“某实无罪！”操曰：“吾亦知汝无罪，但不杀汝，军必变矣。汝死后，汝妻子吾自养之，汝勿虑也。”垕再欲言时，操早呼刀斧手推出门外，一刀斩讫，悬头高竿，出榜晓示曰：“王垕故行小斛，盗窃官粮，谨按军法。”于是众怨始解。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-13 14:22:35</div><div><span>当下刘安闻豫州牧至，欲寻野味供食，一时不能得，乃杀其妻以食之。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-13 14:50:18</div><div><span>方操送宫下楼时，布告玄德曰：“公为坐上客，布为阶下囚，何不发一言而相宽乎？”玄德点头。及操上楼来，布叫曰：“明公所患，不过于布，布今已服矣。公为大将，布副之，天下不难定也。”操回顾玄德曰：“何如？”玄德答曰：“公不见丁建阳、董卓之事乎？”布目视玄德曰：“是儿最无信者！”操令牵下楼缢之。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-13 23:06:49</div><div><span>路过徐州，百姓焚香遮道，请留刘使君为牧。操曰：“刘使君功大，且待面君封爵，回来未迟。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-13 23:26:40</div><div><span>操曰：“适见枝头梅子青青，忽感去年征张绣时，道上缺水，将士皆渴，吾心生一计，以鞭虚指曰：‘前面有梅林。’军士闻之，口皆生唾，由是不渴。今见此梅，不可不赏。又值煮酒正熟，故邀使君小亭一会。”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-13 23:28:23</div><div><span>酒至半酣，忽阴云漠漠，骤雨将至。从人遥指天外龙挂，操与玄德凭栏观之。操曰：“使君知龙之变化否？”玄德曰：“未知其详。”操曰：“龙能大能小，能升能隐：大则兴云吐雾，小则隐介藏形；升则飞腾于宇宙之间，隐则潜伏于波涛之内。方今春深，龙乘时变化，犹人得志而纵横四海。龙之为物，可比世之英雄。玄德久历四方，必知当世英雄。请试指言之。”玄德曰：“备肉眼安识英雄？”操曰：“休得过谦。”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-13 23:29:58</div><div><span>操曰：“夫英雄者，胸怀大志，腹有良谋，有包藏宇宙之机，吞吐天地之志者也。”玄德曰：“谁能当之？”操以手指玄德，后自指，曰：“今天下英雄，惟使君与操耳！”玄德闻言，吃了一惊，手中所执匙箸，不觉落于地下。时正值天雨将至，雷声大作。玄德乃从容俯首拾箸曰：“一震之威，乃至于此。”操笑曰：“丈夫亦畏雷乎？”玄德曰：“圣人迅雷风烈必变，安得不畏？”将闻言失箸缘故，轻轻掩饰过了。操遂不疑玄德。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-13 23:40:47</div><div><span>关、张在马上问曰：“兄今番出征，何故如此慌速？”玄德曰：“吾乃笼中鸟、网中鱼。此一行如鱼入大海、鸟上青霄，不受笼网之羁绊也！”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-13 23:42:19</div><div><span>撞破铁笼逃虎豹，<br>顿开金锁走蛟龙。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-14 21:42:17</div><div><span>盖闻明主图危以制变，忠臣虑难以立权。是以有非常之人，然后有非常之事；有非常之事，然后立非常之功。夫非常者，固非常人所拟也。<br>曩者，强秦弱主，赵高执柄，专制朝权，威福由己；时人迫胁，莫敢正言；终有望夷之败，祖宗焚灭，污辱至今，永为世鉴。及臻吕后季年，产、禄专政，内兼二军，外统梁、赵；擅断万机，决事省禁；下陵上替，海内寒心。于是绛侯、朱虚兴兵奋怒，诛夷逆暴，尊立太宗，故能王道兴隆，光明显融：此则大臣立权之明表也。<br>司空曹操：祖父中常侍腾，与左惇、徐璜，并作妖孽，饕餮放横，伤化虐民；父嵩，乞匄携养，因赃假位，舆金辇璧，输货权门，窃盗鼎司，倾覆重器。操赘阉遗丑，本无懿德；&lt;图&gt;狡锋协，好乱乐祸。<br>幕府董统鹰扬，扫除凶逆；续遇董卓，侵官暴国。于是提剑挥鼓，发命东夏，收罗英雄，弃瑕取用；故遂与操同谘合谋，授以裨师，谓其鹰犬之才，爪牙可任。至乃愚佻短略，轻进易退，伤夷折衂，数丧师徒；幕府辄复分兵命锐，修完补辑，表行东郡，领兖州刺史，被以虎文，奖噦威柄，冀获秦师一克之报。而操遂承资跋扈，恣行凶忒，割剥元元，残贤害善。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-14 21:42:23</div><div><span>故九江太守边让，英才俊伟，天下知名。直言正色，论不阿谄。身首被枭悬之诛，妻孥受灰灭之咎。自是士林愤痛，民怨弥重，一夫奋臂，举州同声。故躬破于徐方，地夺于吕布；彷徨东裔，蹈据无所。幕府惟强干弱枝之义，且不登叛人之党，故复援旌擐甲，席卷起征，金鼓响振，布众奔沮；拯其死亡之患，复其方伯之位：则幕府无德于兖土之民，而有大造于操也。<br>后会銮驾返旆，群虏寇攻。时冀州方有北鄙之警，匪遑离局；故使从事中郎徐勋，就发遣操，使缮修郊庙，翊卫幼主。操便放志：专行胁迁，当御省禁；卑侮王室，败法乱纪；坐领三台，专制朝政；爵赏由心，刑戮在口；所爱光五宗，所恶灭三族；群谈者受显诛，腹议者蒙隐戮；百僚钳口，道路以目；尚书记朝会，公卿充员品而已。<br>故太尉杨彪，典历二司，享国极位。操因缘眦睚，被以非罪；榜楚参并，五毒备至；触情任忒，不顾宪纲。又议郎赵彦，忠谏直言，义有可纳，是以圣朝含听，改容加饰。操欲迷夺时明，杜绝言路，擅收立杀，不俟报闻。又梁孝王，先帝母昆，坟陵尊显，桑梓松柏，犹宜肃恭。而操帅将吏士，亲临发掘，破棺裸尸，掠取金宝。至令圣朝流涕，士民伤怀！</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-14 21:42:32</div><div><span>操又特置“发丘中郎将”，“摸金校尉”，所过隳突，无骸不露。身处三公之位，而行桀虏之态，污国害民，毒施人鬼！加其细政惨苛，科防互设；罾缴充蹊，坑阱塞路；举手挂网罗，动足触机陷：是以兖、豫有无聊之民，帝都有吁嗟之怨。历观载籍，无道之臣，贪残酷烈，于操为甚！<br>幕府方诘外奸，未及整训；加绪含容，冀可弥缝。而操豺狼野心，潜包祸谋，乃欲摧挠栋梁，孤弱汉室，除灭忠正，专为枭雄。往者伐鼓北征公孙瓒，强寇桀逆，拒围一年。操因其未破，阴交书命，外助王师，内相掩袭。会其行人发露，瓒亦枭夷，故使锋芒挫缩，厥图不果。<br>今乃屯据敖仓，阻河为固，欲以螳螂之斧，御隆车之隧。幕府奉汉威灵，折冲宇宙；长戟百万，胡骑千群；奋中黄、育、获之士，骋良弓劲弩之势；并州越太行，青州涉济、漯；大军泛黄河而角其前，荆州下宛、叶而掎其后：雷震虎步，若举炎火以焫飞蓬，覆沧海以沃熛炭，有何不灭者哉？<br>又操军吏士，其可战者，皆出自幽、冀，或故营部曲，咸怨旷思归，流涕北顾。其余兖、豫之民，及吕布、张杨之余众，覆亡迫胁，权时苟从，各被创夷，人为仇敌。若回旆方徂，登高冈而击鼓吹，扬素挥以启降路，必土崩瓦解，不俟血刃。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-14 21:42:39</div><div><span>方今汉室陵迟，纲维弛绝，圣朝无一介之辅，股肱无折冲之势。方畿之内，简练之臣，皆垂头搨翼，莫所凭恃。虽有忠义之佐，胁于暴虐之臣，焉能展其节？<br>又操持部曲精兵七百，围守宫阙，外托宿卫，内实拘执。惧其篡逆之萌，因斯而作。此乃忠臣肝脑涂地之秋，烈士立功之会，可不勖哉！<br>操又矫命称制，遣使发兵。恐边远州郡，过听给与，违众旅叛，举以丧名，为天下笑。则明哲不取也。<br>即日幽、并、青、冀四州并进。书到荆州，便勒现兵，与建忠将军协同声势。州郡各整义兵，罗落境界，举武扬威，并匡社稷。则非常之功于是乎著。<br>其得操首者，封五千户侯，赏钱五千万。部曲偏裨将校诸吏降者，勿有所问。广宣恩信，班扬符赏，布告天下，咸使知圣朝有拘迫之难。如律令！</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-16 23:17:31</div><div><span>攸曰：“公今军粮尚有几何？”操曰：“可支一年。”攸笑曰：“恐未必。”操曰：“有半年耳。”攸拂袖而起，趋步出帐曰：“吾以诚相投，而公见欺如是，岂吾所望哉！”操挽留曰：“子远勿嗔，尚容实诉：军中粮实可支三月耳。”攸笑曰：“世人皆言孟德奸雄，今果然也。”操亦笑曰：“岂不闻‘兵不厌诈’！”遂附耳低言曰：“军中止有此月之粮。”攸大声曰：“休瞒我！粮已尽矣！”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-16 23:28:51</div><div><span>于图书中检出书信一束，皆许都及军中诸人与绍暗通之书。左右曰：“可逐一点对姓名，收而杀之。”操曰：“当绍之强，孤亦不能自保，况他人乎？”遂命尽焚之，更不再问。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-21 20:26:10</div><div><span>操令本处百姓敲冰拽船，百姓闻令而逃。操大怒，欲捕斩之。百姓闻得，乃亲往营中投首。操曰：“若不杀汝等，则吾号令不行；若杀汝等，吾又不忍。汝等快往山中藏避，休被我军士擒获。”百姓皆垂泪而去。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-22 22:03:36</div><div><span>甘夫人尝夜梦仰吞北斗，因而怀孕，故乳名阿斗。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-22 22:07:10</div><div><span>表曰：“吾闻贤弟在许昌，与曹操青梅煮酒，共论英雄；贤弟尽举当世名士，操皆不许，而独曰：‘天下英雄，惟使君与操耳’。以曹操之权力，犹不敢居吾弟之先，何虑功业不建乎？”玄德乘着酒兴，失口答曰：“备若有基本，天下碌碌之辈，诚不足虑也。”表闻言默然。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-22 22:18:33</div><div><span>玄德曰：“备亦尝侧身以求山谷之遗贤，奈未遇其人何！”水镜曰：“岂不闻孔子云：‘十室之邑，必有忠信。’何谓无人？”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-22 22:19:03</div><div><span>水镜曰：“伏龙、凤雏，两人得一，可安天下。”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-22 22:31:17</div><div><span>操曰：“单福何人也？”程昱笑曰：“此非单福也。此人幼好学击剑，中平末年，尝为人报仇杀人，披发涂面而走，为吏所获。问其姓名不答，吏乃缚于车上，击鼓行于市，令市人识之，虽有识者不敢言，而同伴窃解救之。乃更姓名而逃，折节问学，遍访名师，尝与司马徽谈论。此人乃颍川徐庶，字元直。单福乃其托名耳。”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-22 22:36:58</div><div><span>玄德哭曰：“元直去矣！吾将奈何？”凝泪而望，却被一树林隔断。玄德以鞭指曰：“吾欲尽伐此处树木。”众问何故。玄德曰：“因阻吾望徐元直之目也。”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-22 22:39:00</div><div><span>庶勒马谓玄德曰：“某因心绪如麻，忘却一语：此间有一奇士，只在襄阳城外二十里隆中。使君何不求之？”玄德曰：“敢烦元直为备请来相见。”庶曰：“此人不可屈致，使君可亲往求之。若得此人，无异周得吕望、汉得张良也。”玄德曰：“此人比先生才德何如？”庶曰：“以某比之，譬犹驽马并麒麟、寒鸦配鸾凤耳。此人每尝自比管仲、乐毅，以吾观之，管、乐殆不及此人。此人有经天纬地之才，盖天下一人也！”玄德喜曰：“愿闻此人姓名。”庶曰：“此人乃琅琊阳都人，复姓诸葛，名亮，字孔明，乃汉司隶校尉诸葛丰之后。其父名珪，字子贡，为泰山郡丞，早卒。亮从其叔玄。玄与荆州刘景升有旧，因往依之，遂家于襄阳。后玄卒，亮与弟诸葛均躬耕于南阳。尝好为《梁父吟》。所居之地有一冈，名卧龙冈，因自号为‘卧龙先生’。此人乃绝代奇才，使君急宜枉驾见之。若此人肯相辅佐，何愁天下不定乎！”玄德曰：“昔水镜先生曾为备言：‘伏龙、凤雏，两人得一，可安天下。’今所云莫非即伏龙、凤雏乎？”庶曰：“凤雏乃襄阳庞统也。伏龙正是诸葛孔明。”玄德踊跃曰：“今日方知‘伏龙、凤雏’之语。何期大贤只在目前！非先生言，备有眼如盲也！”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-27 23:16:46</div><div><span>鹏飞万里，其志岂群鸟能识哉？</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-27 23:19:19</div><div><span>非比夸辩之徒，虚誉欺人。坐议立谈，无人可及；临机应变，百无一能。诚为天下笑耳！</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-27 23:25:03</div><div><span>寻章摘句，世之腐儒也，何能兴邦立事？且古耕莘伊尹，钓渭子牙，张良、陈平之流，邓禹、耿弇之辈，皆有匡扶宇宙之才，未审其生平治何经典。岂亦效书生，区区于笔砚之间，数黑论黄，舞文弄墨而已乎？</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-27 23:25:59</div><div><span>儒有君子小人之别。君子之儒，忠君爱国，守正恶邪，务使泽及当时，名留后世。若夫小人之儒，惟务雕虫，专工翰墨；青春作赋，皓首穷经；笔下虽有千言，胸中实无一策。且如扬雄以文章名世，而屈身事莽，不免投阁而死，此所谓小人之儒也。虽日赋万言，亦何取哉！</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-28 13:07:42</div><div><span>瑾泣曰：“弟知伯夷、叔齐乎？”孔明暗思：“此必周郎教来说我也。”遂答曰：“夷、齐古之圣贤也。”瑾曰：“夷、齐虽至饿死首阳山下，兄弟二人亦在一处。我今与你同胞共乳，乃各事其主，不能旦暮相聚，视夷、齐之为人，能无愧乎？”孔明曰：“兄所言者，情也；弟所守者，义也。弟与兄皆汉人。今刘皇叔乃汉室之胄，兄若能去东吴，而与弟同事刘皇叔，则上不愧为汉臣，而骨肉又得相聚，此情义两全之策也。不识兄意以为何如？”瑾思曰：“我来说他，反被他说了我也。”遂无言回答，起身辞去。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-28 18:54:47</div><div><span>丈夫处世兮立功名，<br>立功名兮慰平生。<br>慰平生兮吾将醉，<br>吾将醉兮发狂吟！</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-28 19:06:25</div><div><span>大哉长江！西接岷、峨，南控三吴，北带九河。汇百川而入海，历万古以扬波。至若龙伯、海若、江妃、水母，长鲸千丈，天蜈九首，鬼怪异类，咸集而有。盖夫鬼神之所凭依，英雄之所战守也。<br>时也阴阳既乱，昧爽不分。讶长空之一色，忽大雾之四屯。虽舆薪而莫睹，惟金鼓之可闻。初若溟濛，才隐南山之豹；渐而充塞，欲迷北海之鲲。然后上接高天，下垂厚地；渺乎苍茫，浩乎无际。鲸鲵出水而腾波，蛟龙潜渊而吐气。又如梅霖收溽，春阴酿寒；溟溟漠漠，浩浩漫漫。东失柴桑之岸，南无夏口之山。战船千艘，俱沉沦于岩壑；渔舟一叶，惊出没于波澜。甚则穹昊无光，朝阳失色；返白昼为昏黄，变丹山为水碧。虽大禹之智，不能测其浅深；离娄之明，焉能辨乎咫尺？<br>于是冯夷息浪，屏翳收功；鱼鳖遁迹，鸟兽潜踪。隔断蓬莱之岛，暗围阊阖之宫。恍惚奔腾，如骤雨之将至；纷纭杂沓，若寒云之欲同。乃能中隐毒蛇，因之而为瘴疠；内藏妖魅，凭之而为祸害。降疾厄于人间，起风尘于塞外。小民遇之夭伤，大人观之感慨。盖将返元气于洪荒，混天地为大块。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-28 19:10:19</div><div><span>为将而不通天文，不识地利，不知奇门，不晓阴阳，不看阵图，不明兵势，是庸才也。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-28 22:15:02</div><div><span>大丈夫处世，不能立功建业，不几与草木同腐乎！公既捐躯报主，泽又何惜微生！</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2015-12-29 12:13:44</div><div><span>对酒当歌，人生几何。譬如朝露，去日苦多。慨当以慷，忧思难忘；何以解忧，惟有杜康。青青子衿，悠悠我心；但为君故，沉吟至今。呦呦鹿鸣，食野之苹；我有嘉宾，鼓瑟吹笙。皎皎如月，何时可辍？忧从中来，不可断绝！越陌度阡，枉用相存；契阔谈宴，心念旧恩。月明星稀，乌鹊南飞；绕树三匝，无枝可依。山不厌高，水不厌深：周公吐哺，天下归心。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-04 21:31:53</div><div><span>周郎妙计安天下，赔了夫人又折兵！</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-06 13:15:44</div><div><span>建安十七年冬十月，曹操兴兵下江南，就命荀彧同行。彧已知操有杀己之心，托病止于寿春。忽曹操使人送饮食一盒至。盒上有操亲笔封记。开盒视之，并无一物。彧会其意，遂服毒而亡。年五十岁。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-09 23:10:22</div><div><span>法正曰：“昔高祖约法三章，黎民皆感其德。愿军师宽刑省法，以慰民望。”孔明曰：“君知其一，未知其二：秦用法暴虐，万民皆怨，故高祖以宽仁得之。今刘璋暗弱，德政不举，威刑不肃，君臣之道，渐以陵替。宠之以位，位极则残；顺之以恩，恩竭则慢。所以致弊，实由于此。吾今威之以法，法行则知恩；限之以爵，爵加则知荣。恩荣并济，上下有节。为治之道，于斯著矣。”法正拜服。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-09 16:47:50</div><div><span>原来华歆素有才名，向与邴原、管宁相友善。时人称三人为一龙：华歆为龙头，邴原为龙腹，管宁为龙尾。一日，宁与歆共种园蔬，锄地见金。宁挥锄不顾；歆拾而视之，然后掷下。又一日，宁与歆同坐观书，闻户外传呼之声，有贵人乘轩而过。宁端坐不动，歆弃书往观。宁自此鄙歆之为人，遂割席分坐，不复与之为友。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-11 12:38:03</div><div><span>云大喝一声，挺枪骤马，杀入重围，左冲右突，如入无人之境。那枪浑身上下，若舞梨花；遍体纷纷，如飘瑞雪。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-11 12:41:27</div><div><span>云喝曰：“休闭寨门！汝岂不知吾昔在当阳长坂时，单枪匹马，觑曹兵八十三万如草芥！今有军有将，又何惧哉！”遂拨弓弩手于寨外壕中埋伏；将营内旗枪，尽皆倒偃，金鼓不鸣。云匹马单枪，立于营门之外。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-11 13:32:25</div><div><span>备以具臣之才，荷上将之任，总督三军，奉辞于外；不能扫除寇难，靖匡王室，久使陛下圣教陵迟，六合之内，否而未泰：惟忧反侧，疢如疾首。<br>曩者董卓，伪为乱阶。自是之后，群凶纵横，残剥海内。赖陛下圣德威临，人臣同应，或忠义奋讨，或上天降罚，暴逆并殪，以渐冰消。惟独曹操，久未枭除，侵擅国权，恣心极乱。臣昔与车骑将军董承，图谋讨操，机事不密，承见陷害。臣播越失据，忠义不果，遂得使操穷凶极逆：主后戮杀，皇子鸩害。虽纠合同盟，念在奋力；懦弱不武，历年未效。常恐殒没，辜负国恩；寤寐永叹，夕惕若厉。<br>今臣群僚以为：在昔《虞书》，敦叙九族，庶明励翼；帝王相传，此道不废；周监二代，并建诸姬，实赖晋、郑夹辅之力；高祖龙兴，尊王子弟，大启九国，卒斩诸吕，以安大宗。今操恶直丑正，实繁有徒，包藏祸心，篡盗已显；既宗室微弱，帝族无位，斟酌古式，依假权宜：上臣为大司马、汉中王。<br>臣伏自三省：受国厚恩，荷任一方，陈力未效，所获已过，不宜复忝高位，以重罪谤。群僚见逼，迫臣以义。臣退惟寇贼不枭，国难未已；宗庙倾危，社稷将坠：诚臣忧心碎首之日。若应权通变，以宁静圣朝，虽赴水火，所不得辞：辄顺众议，拜受印玺，以崇国威。<br>仰惟爵号，位高宠厚；俯思报效，忧深责重：惊怖惕息，如临于谷。敢不尽力输诚，奖励六师，率齐群义，应天顺时，以宁社稷。谨拜表以闻。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-11 22:27:39</div><div><span>蒙曰：“主公若以蒙可用则独用蒙；若以叔明可用则独用叔明。岂不闻昔日周瑜、程普为左右都督，事虽决于瑜，然普自以旧臣而居瑜下，颇不相睦；后因见瑜之才，方始敬服？今蒙之才不及瑜，而叔明之亲胜于普，恐未必能相济也。”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-11 22:47:18</div><div><span>关公正色而言曰：“吾乃解良一武夫，蒙吾主以手足相待，安肯背义投敌国乎？城若破，有死而已。玉可碎而不可改其白，竹可焚而不可毁其节，身虽殒，名可垂于竹帛也。汝勿多言，速请出城，吾欲与孙权决一死战！”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-11 22:53:24</div><div><span>人杰惟追古解良，<br>士民争拜汉云长。<br>桃园一日兄和弟，<br>俎豆千秋帝与王。<br>气挟风雷无匹敌，<br>志垂日月有光芒。<br>至今庙貌盈天下，<br>古木寒鸦几夕阳。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-11 22:57:51</div><div><span>赤面秉赤心、骑赤兔追风，驰驱时、无忘赤帝。<br>青灯观青史、仗青龙偃月，隐微处、不愧青天。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-11 23:13:33</div><div><span>吴押狱买棺殡殓讫，脱了差役回家，欲取《青囊书》看习，只见其妻正将书在那里焚烧。吴押狱大惊，连忙抢夺，全卷已被烧毁，只剩得一两叶。吴押狱怒骂其妻。妻曰：“纵然学得与华佗一般神妙，只落得死于牢中，要他何用！”吴押狱嗟叹而止。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-11 23:19:01</div><div><span>邺则邺城水漳水，<br>定有异人从此起：<br>雄谋韵事与文心，<br>君臣兄弟而父子；<br>英雄未有俗胸中，<br>出没岂随人眼底？<br>功首罪魁非两人，<br>遗臭流芳本一身；<br>文章有神霸有气，<br>岂能苟尔化为群？<br>横流筑台距太行，<br>气与理势相低昂；<br>安有斯人不作逆，<br>小不为霸大不王？<br>霸王降作儿女鸣，<br>无可奈何中不平；<br>向帐明知非有益，<br>分香未可谓无情。<br>呜呼！古人作事无巨细，<br>寂寞豪华皆有意；<br>书生轻议冢中人，<br>冢中笑尔书生气！</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-11 23:31:16</div><div><span>臣达伏惟殿下：将建伊、吕之业，追桓、文之功，大事草创，假势吴、楚。是以有为之士，望风归顺。臣委质以来，愆戾山积，臣犹自知，况于君乎？今王朝英俊鳞集，臣内无辅佐之器，外无将领之才，列次功臣，诚足自愧！<br>臣闻范蠡识微，浮于五湖；舅犯谢罪，逡巡河上。夫际会之间，请命乞身，何哉？欲洁去就之分也。况臣卑鄙，无元功巨勋，自系于时，窃慕前贤，早思远耻。昔申生至孝，见疑于亲；子胥至忠，见诛于君；蒙恬拓境而被大刑，乐毅破齐而遭谗佞。臣每读其书，未尝不感慨流涕；而亲当其事，益用伤悼！<br>迩者，荆州覆败，大臣失节，百无一还；惟臣寻事，自致房陵、上庸，而复乞身，自放于外。伏想殿下圣恩感悟，愍臣之心，悼臣之举。臣诚小人，不能始终。知而为之，敢谓非罪？臣每闻“交绝无恶声，去臣无怨辞”。臣过奉教于君子，愿君王勉之。臣不胜惶恐之至！</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-11 23:39:15</div><div><span>朕在位三十二年，遭天下荡覆，幸赖祖宗之灵，危而复存。然今仰瞻天象，俯察民心，炎精之数既终，行运在乎曹氏。是以前王既树神武之迹，今王又光耀明德，以应其期。历数昭明，信可知矣。夫“大道之行，天下为公”；唐尧不私于厥子，而名播于无穷：朕窃慕焉。今其追踵尧典，禅位于丞相魏王。王其毋辞！</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-11 23:40:12</div><div><span>咨尔魏王，上书谦让。朕窃为汉道陵迟，为日已久；幸赖武王操，德膺符运，奋扬神武，芟除凶暴，清定区夏。今王丕缵承前绪，至德光昭，声教被四海，仁风扇八区；天之历数，实在尔躬。昔虞舜有大功二十，而放勋禅以天下；大禹有疏导之绩，而重华禅以帝位。汉承尧运，有传圣之义，加顺灵祇，绍天明命，使行御史大夫张音，持节奉皇帝玺绶。王其受之！</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-11 23:41:38</div><div><span>咨尔魏王，昔者唐尧禅位于虞舜，舜亦以命禹：天命不于常，惟归有德。汉道陵迟，世失其序；降及朕躬，大乱滋昏：群凶恣逆，宇内颠覆。赖武王神武，拯兹难于四方，惟清区夏，以保绥我宗庙；岂予一人获乂，俾九服实受其赐。今王钦承前绪，光于乃德；恢文武之大业，昭尔考之弘烈。皇灵降瑞，人神告徵；诞惟亮采，师锡朕命。佥曰：尔度克协于虞舜，用率我唐典，敬逊尔位。於戏！“天之历数在尔躬”，君其祗顺大礼，飨万国以肃承天命！</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-11 23:46:41</div><div><span>惟建安二十六年四月丙午朔，越十二日丁巳，皇帝备，敢昭告于皇天后土：汉有天下，历数无疆。曩者，王莽篡盗，光武皇帝震怒致诛，社稷复存。今曹操阻兵残忍，戮杀主后，罪恶滔天；操子丕，载肆凶逆，窃据神器。群下将士，以为汉祀堕废，备宜延之，嗣武二祖，躬行天罚。备惧无德忝帝位，询于庶民，外及遐荒君长，佥曰：天命不可以不答，祖业不可以久替，四海不可以无主。率土式望，在备一人。备畏天明命，又惧高、光之业将坠于地，谨择吉日，登坛告祭，受皇帝玺绶，抚临四方。惟神飨祚汉家，永绥历服！</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-12 00:35:13</div><div><span>咨曰：“吴主浮江万艘，带甲百万，任贤使能，志存经略；少有余闲，博览书传，历观史籍，采其大旨，不效书生寻章摘句而已。”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-12 13:25:56</div><div><span>先主驾崩，文武官僚，无不哀痛。孔明率众官奉梓宫还成都，太子刘禅出城迎接灵柩，安于正殿之内。举哀行礼毕，开读遗诏。诏曰：<br>朕初得疾，但下痢耳；后转生杂病，殆不自济。朕闻“人年五十，不称夭寿”。今朕年六十有余，死复何恨？但以卿兄弟为念耳。勉之！勉之！勿以恶小而为之，勿以善小而不为。惟贤惟德，可以服人；卿父德薄，不足效也。卿与丞相从事，事之如父，勿怠！勿忘！卿兄弟更求闻达。至嘱！至嘱！</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-14 08:37:04</div><div><span>却说诸葛丞相在于成都，事无大小，皆亲自从公决断。两川之民，忻乐太平，夜不闭户，路不拾遗。又幸连年大熟，老幼鼓腹讴歌，凡遇差徭，争先早办。因此军需器械应用之物，无不完备；米满仓廒，财盈府库。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-14 08:36:47</div><div><span>孔明曰：“南蛮之地，离国甚远，人多不习王化，收伏甚难，吾当亲去征之。可刚可柔，别有斟酌，非可容易托人。”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-14 22:19:30</div><div><span>维大汉建兴三年秋九月一日，武乡侯、领益州牧、丞相诸葛亮，谨陈祭仪，享于故殁王事蜀中将校及南人亡者阴魂曰：<br>我大汉皇帝，威胜五霸，明继三王。昨自远方侵境，异俗起兵；纵虿尾以兴妖，恣狼心而逞乱。我奉王命，问罪遐荒，大举貔貅，悉除蝼蚁；雄军云集，狂寇冰消；才闻破竹之声，便是失猿之势。但士卒儿郎，尽是九州豪杰；官僚将校，皆为四海英雄：习武从戎，投明事主，莫不同申三令，共展七擒；齐坚奉国之诚，并效忠君之志。何期汝等偶失兵机，缘落奸计：或为流矢所中，魂掩泉台；或为刀剑所伤，魄归长夜：生则有勇，死则成名。今凯歌欲还，献俘将及。汝等英灵尚在，祈祷必闻：随我旌旗，逐我部曲，同回上国，各认本乡，受骨肉之蒸尝，领家人之祭祀；莫作他乡之鬼，徒为异域之魂。我当奏之天子，使汝等各家尽沾恩露，年给衣粮，月赐廪禄：用兹酬答，以慰汝心。至于本境土神，南方亡鬼，血食有常，凭依不远；生者既凛天威，死者亦归王化，想宜宁帖，毋致号啕。聊表丹诚，敬陈祭祀。呜呼，哀哉！伏惟尚飨！</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-14 22:32:49</div><div><span>臣亮言：先帝创业未半，而中道崩殂；今天下三分，益州疲敝，此诚危急存亡之秋也。然侍卫之臣，不懈于内；忠志之士，忘身于外者，盖追先帝之殊遇，欲报之于陛下也。诚宜开张圣听，以光先帝遗德，恢弘志士之气；不宜妄自菲薄，引喻失义，以塞忠谏之路也。宫中府中，俱为一体；陟罚臧否，不宜异同：若有作奸犯科，及为忠善者，宜付有司，论其刑赏，以昭陛下平明之治；不宜偏私，使内外异法也。侍中、侍郎郭攸之、费祎、董允等，此皆良实，志虑忠纯，是以先帝简拔以遗陛下：愚以为宫中之事，事无大小，悉以咨之，然后施行，必得裨补阙漏，有所广益。将军向宠，性行淑均，晓畅军事，试用之于昔日，先帝称之曰“能”，是以众议举宠以为督：愚以为营中之事，事无大小，悉以咨之，必能使行阵和穆，优劣得所也。亲贤臣，远小人，此先汉所以兴隆也；亲小人，远贤臣，此后汉所以倾颓也。先帝在时，每与臣论此事，未尝不叹息痛恨于桓、灵也！侍中、尚书、长史、参军，此悉贞亮死节之臣也，愿陛下亲之、信之，则汉室之隆，可计日而待也。<br>臣本布衣，躬耕南阳，苟全性命于乱世，不求闻达于诸侯。先帝不以臣卑鄙，猥自枉屈，三顾臣于草庐之中，谘臣以当世之事，由是感激，遂许先帝以驱驰。后值倾覆，受任于败军之际，奉命于危难之间：尔来二十有一年矣。先帝知臣谨慎，故临崩寄臣以大事也。受命以来，夙夜忧虑，恐付托不效，以伤先帝之明；故五月渡泸，深入不毛。今南方已定，甲兵已足，当奖帅三军，北定中原，庶竭驽钝，攘除奸凶，兴复汉室，还于旧都：此臣所以报先帝而忠陛下之职分也。至于斟酌损益，进尽忠言，则攸之、祎、允之任也。愿陛下托臣以讨贼兴复之效，不效则治臣之罪，以告先帝之灵；若无兴复之言，则责攸之、祎、允等之咎，以彰其慢。陛下亦宜自谋，以谘诹善道，察纳雅言，深追先帝遗诏。臣不胜受恩感激！今当远离，临表涕泣，不知所云。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-15 08:39:16</div><div><span>云大惊，暗忖曰：“谁想此处有这般人物！”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-17 02:49:13</div><div><span>孔明曰：“此人料吾生平谨慎，必不弄险，见如此模样，疑有伏兵，所以退去。吾非行险，盖因不得已而用之。此人必引军投山北小路去也。吾已令兴、苞二人在彼等候。”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-17 22:53:56</div><div><span>先帝虑汉、贼不两立，王业不偏安，故托臣以讨贼也。以先帝之明，量臣之才，故知臣伐贼，才弱敌强也。然不伐贼，王业亦亡。惟坐而待亡，孰与伐之？是故托臣而弗疑也。臣受命之日，寝不安席，食不甘味；思惟北征，宜先入南：故五月渡泸，深入不毛，并日而食。臣非不自惜也：顾王业不可偏安于蜀都，故冒危难以奉先帝之遗意。而议者谓为非计。今贼适疲于西，又务于东，兵法“乘劳”，此进趋之时也。谨陈其事如左：<br>高帝明并日月，谋臣渊深，然涉险被创，危然后安；今陛下未及高帝，谋臣不如良、平，而欲以长策取胜，坐定天下，此臣之未解一也。刘繇、王朗，各据州郡，论安言计，动引圣人，群疑满腹，众难塞胸；今岁不战，明年不征，使孙权坐大，遂并江东，此臣之未解二也。曹操智计，殊绝于人，其用兵也，仿佛孙、吴，然困于南阳，险于乌巢，危于祁连，逼于黎阳，几败北山，殆死潼关，然后伪定一时耳。况臣才弱，而欲以不危而定之，此臣之未解三也。曹操五攻昌霸不下，四越巢湖不成，任用李服而李服图之，委任夏侯而夏侯败亡，先帝每称操为能，犹有此失。况臣驽下，何能必胜，此臣之未解四也。自臣到汉中，中间期年耳，然丧赵云、阳群、马玉、阎芝、丁立、白寿、刘郃、邓铜等，及曲长屯将七十余人，突将无前，崈叟、青羌，散骑武骑一千余人，此皆数十年之内，所纠合四方之精锐，非一州之所有。若复数年，则损三分之二也，当何以图敌？此臣之未解五也。今民穷兵疲，而事不可息；事不可息，则住与行，劳费正等，而不及今图之，欲以一州之地，与贼持久，此臣之未解六也。<br>夫难平者，事也。昔先帝败军于楚，当此之时，曹操拊手，谓天下已定。然后先帝东连吴、越，西取巴、蜀，举兵北征，夏侯授首。此操之失计，而汉事将成也。然后吴更违盟，关羽毁败，秭归蹉跌，曹丕称帝：凡事如是，难可逆见。臣鞠躬尽瘁，死而后已。至于成败利钝，非臣之明所能逆睹也。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-18 19:41:12</div><div><span>汉丞相、武乡侯诸葛亮，致书于大司马曹子丹之前：窃谓夫为将者，能去能就；能柔能刚；能进能退；能弱能强。不动如山岳，难测如阴阳；无穷如天地，充实如太仓；浩渺如四海，眩曜如三光。预知天文之旱涝，先识地理之平康；察阵势之期会，揣敌人之短长。嗟尔无学后辈，上逆穹苍；助篡国之反贼，称帝号于洛阳；走残兵于斜谷，遭霖雨于陈仓；水陆困乏，人马猖狂；抛盈郊之戈甲，弃满地之刀枪；都督心崩而胆裂，将军鼠窜而狼忙！无面见关中之父老，何颜入相府之厅堂！史官秉笔而记录，百姓众口而传扬：仲达闻阵而惕惕，子丹望风而遑遑！吾军兵强而马壮，大将虎奋以龙骧；扫秦川为平壤，荡魏国作丘荒！</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-20 12:05:16</div><div><span>空余门下三千客，<br>辜负胸中十万兵。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-22 00:06:44</div><div><span>王羽奏曰：“近日中常侍黄皓用事，公卿多阿附之。入其朝，不闻直言；经其野，民有菜色。所谓‘燕雀处堂，不知大厦之将焚’者也。”</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-22 00:20:36</div><div><span>贾充等劝司马昭受魏禅，即天子位。昭曰：“昔文王三分天下有其二，以服事殷，故圣人称为至德。魏武帝不肯受禅于汉，犹吾之不肯受禅于魏也。”贾充等闻言，已知司马昭留意于子司马炎矣，遂不复劝进。</span></div></div><div style="padding-top: 1em; padding-bottom: 1em; border-bottom: 1px dotted lightgray;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-22 01:32:47</div><div><span>酒至半酣，昭谓贾充曰：“人之无情，乃至于此！虽使诸葛孔明在，亦不能辅之久全，何况姜维乎？”乃问后主曰：“颇思蜀否？”后主曰：“此间乐，不思蜀也。”</span></div></div><div style="padding-top: 1em; padding-bottom: 1em;" ><div style="font-size: 10pt; margin-bottom: 1em; padding-left: 8px; border-left: 5px solid #ed6c00; color: #888888;" >2016-01-22 02:10:05</div><div><span>高祖提剑入咸阳，<br>炎炎红日升扶桑；<br>光武龙兴成大统，<br>金乌飞上天中央；<br>哀哉献帝绍海宇，<br>红轮西坠咸池傍！<br>何进无谋中贵乱，<br>凉州董卓居朝堂；<br>王允定计诛逆党，<br>李傕郭汜兴刀枪；<br>四方盗贼如蚁聚，<br>六合奸雄皆鹰扬；<br>孙坚孙策起江左，<br>袁绍袁术兴河梁；<br>刘焉父子据巴蜀，<br>刘表军旅屯荆襄；<br>张燕张鲁霸南郑，<br>马腾韩遂守西凉；<br>陶谦张绣公孙瓒，<br>各逞雄才占一方。<br>曹操专权居相府，<br>牢笼英俊用文武；<br>威挟天子令诸侯，<br>总领貔貅镇中土。<br>楼桑玄德本皇孙，<br>义结关张愿扶主；<br>东西奔走恨无家，<br>将寡兵微作羁旅；<br>南阳三顾情何深，<br>卧龙一见分寰宇；<br>先取荆州后取川，<br>霸业图王在天府；<br>呜呼三载逝升遐，<br>白帝托孤堪痛楚！<br>孔明六出祁山前，<br>愿以只手将天补；<br>何期历数到此终，<br>长星半夜落山坞！<br>姜维独凭气力高，<br>九伐中原空劬劳；<br>钟会邓艾分兵进，<br>汉室江山尽属曹。<br>丕睿芳髦才及奂，<br>司马又将天下交；<br>受禅台前云雾起，<br>石头城下无波涛；<br>除留归命与安乐，<br>王侯公爵从根苗。<br>纷纷世事无穷尽，<br>天数茫茫不可逃；<br>鼎足三分已成梦，<br>后人凭吊空牢骚。</span></div></div><div style="margin-top: 2em; margin-bottom: 1em;" ><hr style="height: 2px; border: 0; background-color: #ddd;" ><span style="font-size: 10pt; color: #5c5c5c;" >多看笔记 来自多看阅读 for iOS</span></div></div><div style="text-align: right; margin-top: -37px; margin-right: auto; margin-left: auto; color: #c6c6c6; font-size: 10px;" >duokanbookid:1b70e279d80b4163bde825aa56808f73</div>
